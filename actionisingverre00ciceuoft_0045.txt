2460] IN GAIUM VERREM SECLNDAE Lllss. 1². 25

rerum sit usum quam Mamertina civitas? per trienninm
soli, ex foedere quod debuerunt, non dederunt, soli isto
praetore omnium rerum immunes fuerunt, soli in istius
imperio ea condicione vixerunt, ut populo Romano nihil
darent, Verri nihil negarent.

Verum ut ad classem, quo ex loco sum digressus, re· 23
vertar, accepisti a Mamertinis navem contra leges, remisisti 59
contra foedera. Ita in una civitate bis improbus fuisti,
cum et remisisti quod non oportebat, et accepisti quod
non licebat. Exigere te oportuit navem, quac contra
praedones, non quae cum praeda navigaret, quae defen-
deret ne provincia spoliaretur, non quae provinciae spolia
portaret. Mamertini tibi et urbem, quo furta undiquc
deportares, et navem, in qua exportares, praebroerunt,
illud tibi oppidum receptaculum praedae fuit, illi homines
testes custodesque furtorum, illi tibi et locum furtis et
furtorum vehiculum comparaverunt. Itaque ne tum qui-
dem, cum classem avaritia ac nequitia tua perdidisti,
Mamertinis navem imperare ausus es: quo tempore in
tanta inopia navium tantaque calamitate provinciae, etiam
si precario essent rogandi, tamen ab cis impetraretur.
Reprimebat enim tibi et imperandi vim et rogandi cona-
tum praeclara illa, non populo Romano reddita biremis,
sed praetori donata cybaea: ea fuit merces imperii, auxilii,
iuris, consuetudinis, foederis.

Habetis unius civitatis firmum auxilium amissum ac 60
venditum pretio: cognoscite nunc novam praedandi ra-
tionem, ab hoc primum excogitatam. Sumptum omnem 24
in classem frumento, stipendio ceterisque rebus suo quac-
que nauarcho civitas semper darc solebat. Is neque ut
accusaretur a nautis committere audebat, et civibus suis

