20 M. T. CICERONIS ACTJONJS [18. 47

maritimum habere fundum et ad fructus deportandos
onerariam navem comparare. Eius modi voluisti de vte
sermonem esse omnium, palam ut loquerentur te illam
navem parare, quae praedam ex Sicilia deportaret et ad

47 ea furta, quae reliquisses, commearet. Verum haec omnia,
si doces navem de tua pecunia aedificatam, remitto atque
concedo. Sed hoc, homo amentissime, non intellegis priore
actione ab istis ipsis Mamertinis tuis laudatoribus esse
sublatum? Nam dixit Heius, princeps istius legationis,
quae ad tuam laudationem missa est, navem tibi operis
publicis Mamertinorum esse factam eique faciendae se-
natorem Mamertinum publice praefuisse. Reliqua est
materies. Hanc Reginis, ut ipsi dicunt—-tametsi tu negare
non potes—publice, quod Mamertini materiem non habent,

19 imperavisti. Si et ex quo fit navis et qui faciunt, imperio
tibi tuo, non pretio praesto fuerunt, ubi tandem istud
latet, quod tu de tua pecunia dicis impensum? ‘At

48 Mamertini in tabulis nihil habent.' Primum video potuisse
fieri, ut ex aerario nihil darent 3 etenim vel Capitolium,
sicut apud maiores nostros factum est, publice coactis
fabris operisque imperatis, gratis exaedificari atque effici
potuit: deinde perspicio—id quod ostendam, cum ipsos
produxero, ipsorum ex litteris—multas pecunias isti erogatas
in operum locationes falsas atque inanes esse perscriptas.
Iam illud mininie mirum est, Mamertinos, a quo summum
beneficium acceperant, quem sibi amiciorem quam populo
Romano esse cognoverant, eius capiti litteris suis pepercisse.
Sed si argumento est Mamertinos tibi pecuniam non
dedisse, quia scriptum non habent, sit argumento tibi
gratis stare navem, quia, quid emeris aut quid locaris,
scriptum proferre non potes.

