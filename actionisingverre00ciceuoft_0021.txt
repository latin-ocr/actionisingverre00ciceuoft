M. TULLII CICERONIS

ACTIONIS IN G. VERREM SECUNDAE
LIBER QUINTUS

NEMINI video dubium esse, iudices, quin apertissime G. 1
Verres in Sicilia saera profanaque omnia ct privatim et 1
publice spoliarit versatusque sit sine ulla non modo religione,
verum etiam dissimulatione in omni genere furandi atque
praedandi. Sed quaedam mihi magnifica et praeclara eius
defensio ostenditur, cui quem ad modum resistam, multo
mihi ante est, iudices, providendum. Ita enim causa
constituitur, provinciam Siciliam virtute istius et vigilantia
singulari dubiis formidolosisque temporibus a fugitivis
atque a belli periculis tutam esse servatam. Quid agam,
> iudices? quo accusationis meae rationem conferam? quo mc 2
vertam? ad omnes enim meos impetus quasi murus quidam
boni nomen imperatoris opponitur. Novi locum,Î‡ video
ubi se iactaturus sit Hortensius: belli pericula, tempora
rei publicae, imperatorum penuriam commemorabit 5 tum
deprecabitur a vobis, tum etiam pro suo iure contendet, nc
patiamini talem imperatorem populo Romano Siculorum
testimoniis eripi, ne obteri laudem imperatoriam criminibus
avaritiae velitis. Non possum dissimulare, iudices, timeo,
neG. Verres propter hanc eximiam virtutem in re militari 3
omnia, quae fecit, impune feccrit. Venit enim mihi in
A

