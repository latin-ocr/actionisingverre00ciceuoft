151

152

62 M. Τ. CICERONIS ACTJONJS [58.151

apud »Scythas dicerem, non hic in tanta multitudine civium
Romanorum, non apud senatores, lectissimos civitatis, non
in foro populi Romani, de tot et tam acerbis suppliciis
cim'um Romanorum, tamen animos etiam barbarorum
hominum permoverem: tanta enim huius imperii ampli-
tudo, tanta nominis Romani dignitas est apud omnes
nationes, ut ista in nostros homines crudelitas nemini
concessa esse videatur. Nunc tibi ego ullam salutem,
ullum perfugium putem, cum te implicatum severitate
iudicum, circumretitum frequentia populi Romani esse
m‘deami. Si mehercule—id quod fieri non posse intellego
—ex his te laqueis exueris ac te aliqua via ac ratione
explicariS, in illas tibi maiores plaga-s incidendum est, in
quibus te ab eodem me superiore ex loco confici et concidi
necesse est. Cui si etiam id, quod defendit, velim con-
cedere, tamen ipsa illa falsa defensio non minus esse ei
perniciosa quam mea vera accusatio debeat.

Quid enim defendit? ex Hispania fugientes se excepisse
et supplicio adfecisse dicit. Quis tibi id permisit? quo
iure fecisti? quis idem fecit? qui tibi id facere licuit?
forum plenum et basilicas istorum hominum videmus, et
animo aequo videmus. Civilis enim dissensionis et seu
amentiae seu fati seu calamitatis non est iste molestus
exitus, in quo reliquos saltem cives incolumes licet con-
servare: Verres, ille vetus proditor consulis, translator
quaesturae, aversor pecuniae publicae, tantum sibi auctori-
tatis in re publica suscepit, ut, quibus hominibus per
senatum, per populum Romanum, per omnes magistratus
in foro, in suffragiis, in hae urbe, in re publiea versari
liceret, eis omnibus mortem acerbam crudelemque propon-
eret, si fortuna eos ad aliquam partem Siciliae detulisset.

