12 M. T. CICERONIS ACTJONJS [10. 27

27 longitudo stupris et flagitiis continebatur. Cum autem ver

11

28

esse coeperat‚—cuius initium iste non a Favonio neque ab
aliquo astro notabat, sed cum rosam viderat, tum incipere
ver arbitrabatur—: dabat se labori atque itineribus, in
quibus eo usque sc praebebat patientem atque impigrum, ut
eum nemo unquam in equo sedentem viderit.

Nam, ut mos fuit Bithyniae regibus, lectica octaphoro
ferebatur, in qua pulvinus erat perlucidus Melitensis, rosa
fartus, ipse autem coronam habebat unam in capite,
alteram in collo, reticulumque ad nares sibi admovebat
tenuissimo lino, minutis maculis, plenum rosae. Sic
confecto itinere, cum ad aliquod oppidum venerat, eadem
lectica usque in cubiculum deferebatur. Eo veniebant.
Siculorum magistratus, veniebant equites Romani, id quod
ex multis iuratis audistis 3 controversiae secreto defereban-
tur, paullo post palam decreta auferebantur. Deinde, ubi
paullisper in cubiculo pretio, non aequitate, iura discripserat,
Veneri iam et Libero reliquum tempus deberi arbitrabatur.
Quo loco non mihi praetermittenda videtur praeclari im-
peratoris egregia ac singularis diligentia. Nam scitote
oppidum esse in Sicilia nullum, ex eis oppidis, in quibus
consistere praetores et conventum agere soleant, quo in
oppido non isti ex aliqua familia non ignobili dilecta ad
libidinem mulier esset. Itaque nonnullae ex eo numero in
convivium adhibebantur palam, si qnae castiores erant, ad
tempus veniebant, lucem conventumque vitabant. Erant
autem convivia non illo silentio populi Romani praetorum
atque imperatorum neque eo pudore qui in magistratuum
conviviis versari solet, sed cum maximo clamore atque
convicio 3 nonnunquam etiam res ad pugnam atque ad
manus vocabatur. Iste enim praetor severus ac diligens,

