65.168] IN GAIUM VERREM SECUNDAE Lm. 1³⁷. 69

civem Romanum esse clamaret, in crucem ageretur. Hoc
tu, Verres, idem dicis3 hoc tu confiteris, illum clamitasse se
civem esse Romanum; apud te nomen civitatis no tantum
quidem valuisse, ut dubitationem aliquam, ut crudelissimi
¹ taeterrimique supplicii aliquam parvam moram saltem posset
adferre. Hoc teneo, hic haereo, iudices, hoc sum contentus 166
uno; omitto ac neglego cetera: sua confessione induatur
ae iuguletur necesse est. Qui essct ignorabas, speculatorem
esse suspicabare3 non quaero qua suspicione, tua te accuso
oratione: civem Romanum se esse dicebat. Si tu apud
Persas aut in extrema India deprehensus, Verres, ad sup-
plicium ducerere, quid aliud clamitares nisi te civem esse
Romanum? et si tibi ignoto apud ignotos, apud barbaros,
apud homines in extremis atque ultimis gentibus positos,
nobile et illustre apud omnes nomen civitatis tuae profuisset:
ille, quisquis erat, quem tu in crucem rapiebas, qui tibi
esset ignotus, cum civem se Romanum esse diceret, apud te
praetorem populi Romani, si non effugium, ne moram
quidem mortis mentione atque usurpatione civitatis adsequi
potuit? Homines tenues, obscuro loco nati, navigant, adeunt 65
ad ea loca, quae nunquam antea viderunt, ubi neque noti 167
esse eis quo venerunt, neque semper cum cognitoribus esse
possunt. Hac una tamen fiducia civitatis non modo apud
nostros magistratus, qui et legum et existimationis periculo
continentur, neque apud cives solum Romanos, qui et
sermonis et iuris ct multarum rerum societate iuncti sunt,
fore se tutos arbitrantur, sed, quocunque venerint, hanc
sibi rem praesidio sperant futuram. Tolle hanc spem, tolle 168
hoc praesidium civibus Romanis 3 constitue nihil esse opis
in hac voce: civis Romanus snm 5 posse impune praetorem
aut alium quemlibet supplicium quod velit in eum consti-

