67.172] IN GAJUM VERREM SECUNDAE LlB. V. 71

nullo modo potest. Non fuit his omnibus iste contentus:
‘spectet', inquit, ‘patriam3 in conspectu legum libertatisque
moriatur'. Non tu hoc loco Gavium, non unum hominem
nescio quem, sed communem libertatis et civitatis causam
in illum cruciatum et crucem egisti. Iam vero videte
hominis audaciam. Nonne eum graviter tulisse arbitramini,
quod illam civibus Romanis crucem non posset in foro, non
in comitio, non in rostris defigere 2 Quod enim his locis in
provincia sua celebritate simillimum, regione proximum
potuit, elegit3 monumentum sceleris audaciaeque suae
voluit esse in conspectu Italiae, vestibulo Siciliae, praeter-
vectione omnium‚ qui ultro citroque navigarent.

Si haec non ad cives Romanos, non ad aliquos amicos 67

nostrae civitatis, non ad eos, qui populi Romani nomen
audissent, denique si non ad homines, verum ad bestias, aut
etiam, ut longius progrediar, si in aliqua desertissima
solitudine ad saxa ct scopulos haec conqueri ac deplorare
vellem, tamen omnia muta atque inanima tanta ct tam
indigna rerum acerbitate commoverentur: nunc vero cum
loquar apud senatores populi Romani, legum et iudiciorum
ct iuris auctores, timere non debeo, ne non unus iste civis
Romanus illa cruce dignus, ceteri omnes simili periculo
indignissimi iudicentur. Paullo ante, iudices, lacrimas in
morte misera atque indignia nauarchorum non tenebamus
et reete ac merito sociorum innocentium miseria commove-
bamur: quid nunc in nostro sanguine tandem facere
debemus? Nam civium Romanorum omnium sanguis
coniunctus existimandus est, quoniam et salutis omnium
ratio ct veritas postulat. Omnes hoc loco cives Romani, et
qui adsunt et qui ubique sunt, vestram severitatem desider-
ant, vestram fidem implorant, vestrum auxilium requirunt3

171

172

