59.155] IN GAJUM JJ'ERREM SECUNDAE lJR. 1'. 63

Ad Cn. Pompeium, clarissimum virum et fortissimum. ¹53
permulti, occiso Perperna, ex illo Sertoriano numero mili-
tum confugerunt: quem non illc summo eum studio salvum
incolumemque servavit? cui civi supplici non illa dextera
invicta fidem porrexit et spem salutis ostendit? itane
vero'l quibus fuit portus apud eum, quem contra arma
tulerant, eis apud te, cuius nullum in re publica momen-
tum unquam fuit, mors et cruciatus erat constitutus?
Vide quam commodam defensionem excogitaris! Malo 59
mehercule id, quod tu defendis, his iudicibus populoque
Romano quam id, quod ego insimulo, probari 3 malo, in-
quam, te isti generi hominum quam mercatoribus et navi-
culariis inimicum atque infestum putari. Meum enim
crimen avaritiae te nimiae coarguit, tua defensio furoris
cuiusdam et immanitatis et inauditae crudelitatis ct paene
novae proscriptionis. Sed non licet me isto tanto bono,154
iudices, uti, non licet. Adsunt enim Puteoli toti: frc—
quentissimi venerunt ad hoc iudicium mercatores, homines
locupletes atque honesti, qui partim socios suos, partim
libertos, partim collibertos spoliatos, in vincla coniectos,
partim in vinclis necatos, partim securi percussos csse
dicunt. Hic vide quam me sis usurus aequo. Cum ego
P. Granium testem produxero, qui suos libertos abs te
securi percussos esse dicat, qui abs te navem suam merces-
que repetat, refellito‚ si poteris: meum testem deseram,
tibi favebo 3 te, inquam, adiuvabo. Ostendito illos cum
Sertorio fuisse, ab Dianio fugientes ad Siciliam esse dela-
-tos: nihil est, quod te mallem probare 3 nullum enim
facinus, quod maiore supplicio dignum sit, reperiri neque
proferri potest. Reducam iterum equitem Romanum, 155
L. Flavium, si voles, quoniam priore actione, ut patroni

