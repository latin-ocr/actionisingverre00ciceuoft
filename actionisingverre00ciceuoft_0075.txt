52136] IN GAIUM VERREM SECUNJ).-1E Lllss. 1'. 55

dicit3 hoc Herbitenses, hoc Amestratini, hoe Hennenses,
Agyrinenses, Tyndaritani publice dicunt; tuus denique
testis, tuus imperator, tuus aemulus, tuus hospes Cleomenes
hoc dicit, sese in terram esse egressum, ut Pachyno e
terrestri praesidio milites colligeret, quos in navibus
collocaret. Quod certe non fecisset, si suum numerum
naves haberent ς ca cst enim ratio instructarum ornatarum-
que navium, ut non modo plures sed ne singuli quidem
possint accedere. Dico praeterea illos ipsos reliquos nautas 134
fame atque inopia rerum oninium confectos fuisse ac
perditos3 dico aut omncs extra culpam fuisse, aut, si uni
attribuenda culpa sit, in eo maximam fuisse, qui optimam
navem, plurimos nautas haberet, summum imperium ob-
tineret, aut, si omnes in culpa fuerint, non oportuisse
Cleomenem constitui spectatorem illorum mortis atque
cruciatus Dico etiam in ipso supplicio mercedem lacri-
marum, mercedem volneris atquc plagae, mercedem funeris Ι -
ac sepulturae constitui nefas fuisse. Quapropter si mihi 3³
respondere voles, haec dicito: classem instructam atquc
ornatam fuisse, nullum vacuum tractum esse remum, rem
frumentariam esse suppedstatam, mentiri nauarchos,
mentiri tot tam graves civitates, mentiri etiam Siciliam
totam; proditum esse te a Cleomene, qui se dixerit exisse
in terram, ut Pachyno deduceret milites ; animum illis,
non copias defuisse ; Cleomenem acerrime pugnantem ab
eis relictum esse atquc desertum 3 nummum ob sepulturam
datum nemini. Quae si dices, tenebere3 sin alia dices, ea,
quae a me dicta sunt, non refutabis.

Hic tu etiam dicere audebis ‘est in iudicibus ille 52
familiaris meuS, est paternus amicus ille.' N on, ut quisque 136
maxime est, quicum tibi aliquid sit, ita te in huiusce modi

