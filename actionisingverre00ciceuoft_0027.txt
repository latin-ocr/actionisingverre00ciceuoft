7.]6] ΙΝ GAIUM VERREM SECUNDAE LIB. 1‘. 7

supplicium damnatorum, metum ceterorum, cruciatus et
crux? hisce omnibus suppliciis sunt liberati. Quis dubitet
quin servorum animos summa formidine oppresserit, curn
viderent ea facilitate praetorem, ut ab eo servorum sceleris
coniurationisque damnat-orum vita vel ipso carnifice inter-
nuntio redimeretur?

Quid? hoc in Apolloniensi Aristodamo, quid? in Leonte
Imacharensi non idem fecisti? quid ‘l iste motus servitiorum
bellique subita suspicio utrum tibi tandem diligentiam custo-
diendae provinciae an novam rationem improbissimi quaestus
attulit? Halicyensis Eumenidae, nobilis hominis et honesti,
magnae pecuniae vilicus cum impulsu tuo insimulatus esset,
sestertium LX milia a domino accepisti 3 quod nuper ipsc
iuratus docuit quem ad modum gestum esset. Ab equite
Romano C. Matrinio absente, cum is esset Romae, quod
eius vilicos pastoresque tibi in suspicionem venisse dixeras,
sestertium DC milia abstulisti. Dixit hoc L. Flavius, qui
tibi eam pecuniam numeravit, procurator C. Matrinii ,· dixit
ipse Matrinius ; dicit vir clarissimus Cn. Lentulus censor,
qui Matrinii honoris causa recenti negotio ad te litteras
misit mittendasque curavit.

Quid? de Apollonio, Dioclis filio, Panhormitano, cui
Gemino cognomen est, praeteriri potest? ecquid hoc tota
Sicilia clarius, ecquid indignius, ecquid manifestius proferri
potest? quem, ut Panhormum venit, ad se vocari et de
tribunali citari iussit conclusu magno frequentiaque con-
ventus. Homines statim loqui: ‘ mirabar, quod Apollonius,
homo pecuniosus, tam diu ab isto maneret integer:
= excogitavit nescio quid, attulit 3 profecto homo dives
repente a Verre non sine causa citatur.' Exspectatio
summa hominum, quidnam id esset, cum exanimatus subito

15

16

