30 M. T. CICERONIS ACTJONIS [28. 72

habuerant aut formae, abduxerat, reliquos si, ut consuetudo
est, universos ad palum adligasset, clamorem populi fore
suspicabatur, cum tanto plures abducti essent quam relicti.
Propter hanc causam cum instituisset alios alio tempore
producere, tamen in tanto conventu nemo erat, quin
rationem munerumque halmret et reliquos non desideraret

72 solum, sed etiam posceret et flagitaret. Cum magnus
numerus deesset, tum iste homo nefarius in eorum locum,
quos domum suam de piratis abduxerat, substituere et
supponere coepit cives Romanos, quos in carcerem antea
coniecerat 3 quorum alios Sertorianos milites fuisse insimu-
labat et ex Hispania fugientes ad Siciliam adpulsos esse
dicebat, alios, qui a praedonibus capti erant, cum mer-
caturas facerent aut aliquam ob causam navigarent, sua
voluntate cum piratis fuisse arguebat. Itaque alii cives
Romani, ne cognoscerentur, involutis e carc-ere capitibus ad
palum atque ad necem rapiebantur 3 alii, cum a multis
civibus Romanis cognoscerentur, ab omnibus defenderentur,
securi feriebantur. Quorum ego de acerbissima morte
crudelissimoque cruciatu dicam, cum eum locum tractare
coepero, et ita dicam, ut, si me in ea querimonia, quam sum
habiturus de istius crudelitate et de civium Romanorum
indignissima morte, non modo vires, verum etiam vita

73 deficiat, id mihi praeclarum et iucundum putem. Haec
igitur est gesta res, haec victoria praeclara: myoparone
piratico capto dux liberatus, symphoniaci Romam missi 5
formosi homines et adulescentes et artifices domum abducti,
in eorum locum et ad eorum numerum cives Romani
hostilem in modum cruciati et necati ,- omnis vestis sublata,
omne aurum et argentum ablatum et aversum.

29 At quem ad modum ipse se induit priore actione? Qui

