36 M. T. CICERONIS ACTJONJS [3285

85 non existimavit. Vide quid intersit inter tuam libidinem
maiorumque auctoritatem, inter amorem furoremque tuum
et illorum consilium atque prudentiam. Illi aditum litoris
Syracusanis ademerunt: tu imperium maritimum conces-
sisti ,- illi habitare in co loco Syracusanum, qua naves
accedere possent, noluerunt: tu classi et navibus Syra—
cusanum praeesse voluisti ,- quibus illi urbis suae partem
ademerunt, eis tu nostri imperii partem dedisti, et, quorum
sociorum opera Syracusani nobis dicto audientes sunt, eos
Syracusano dicto audientes esse iussisti. ⁴

33 Egreditur in Centiffipina quadriremi Cleomenes e portu,

86 sequitur Segestana navis, Tyndaritana, Herbitensis, Hera-
cliensis, Apolloniensis, Haluntina, praeclara classis in
speciem, sed inops et infirma propter dimissionem pro-
pugnatorum atque remigum. Tam diu in imperio suo
classem iste praetor diligens w'dit, quam diu convivium
eius flagitiosissimum praetervecta est ,- ipse autem, qui
visus multis diebus non esset, tum se tamen in conspectum
nautis paullisper dedit. Stetit soleatus praetor populi
Romani cum pallio purpureo tunicaque talari, muliercula
nixus, in litore. Iam hoc istum vestitu Siculi civesque

87 Romani permulti saepe viderant. Postea quam paullum
provecta classis est et Pachynum quinto die denique-
adpulsa, nautae coacti fame radices palmarum agrestium,
quarum erat in illis locis, sicuti in magna parte Siciliae,
multitudo, colligebant et eis miseri perditique alebantur.
Cleomenes autem, qui alterum se Verrem cum luxuria ac
nequitia, tum etiam imperio putaret, similiter totos dies in

34 litore tabernaculo posito perpotabat. Ecce autem repente,
ebrio Cleomene, esurientibus ceteris, nuntiatur piratarum
esse naves in portu Odysseae—nam ita is locus nominatur

