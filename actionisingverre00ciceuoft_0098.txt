78 M. Î¤. CICERONIS ACTJONJS [72.187

violata sunt, ut simulacrum Cereris unum, quod a viro non
modo tangi sed ne aspici quidem fas fuit, e sacrario Catina
convellendum auferendumque curaverit, alterum autem
Henna ex sua sede ac domo sustulerit, quod erat tale, ut

homines, cum viderent, aut ipsam xidere se Cererem aut
effigiem Cereris non humana manu factam sed de caelo

188 lapsam arbitrarentur 3 vos etiam atque etiam imploro et
appello, sanctissimae deae, quae illos Hennenses lacus
lucosque incolitis, cunctaeque Siciliae, quae mihi defendenda
tradita est, praesidetis, a quibus inventis frugibus et in
orbem terrarum distributis, omnes gentes ac nationes vestri
religione numinis continentur 3 ceteros item deos deasque
omnes imploro et obtestor, quorum templis et religionibus
iste nefario quodam furore et audacia instinctus bellum
sacrilegum semper impiumque habuit indictum: ut, si in
hoc reo atque in hac causa onmia mea consilia ad salutem
sociorum, dignitatem populi Romani, fidem meam specta-
verunt, si nullam ad rem nisi ad officium et veritatem
omnes meae curae, vigiliae cogitationesque laborarunt, quae
mea mens in suscipienda causa fuit, fides in agenda, eadem

189 vestra sit in iudicanda 3 deinde uti G. Verrem, si eius omnia
sunt inaudita et singularia facinora sceleris, audaciae,
perfidiae, libidinis, avaritiae, crudelitatis, dignus exitus eius
modi vita atque fact-is vestro iudicio consequatur 3 utique
res publica meaque fides una hac accusatione mea contenta
sit, mihique posthac bonos potius defendere liceat quam
improbos accusare necesse sit.

